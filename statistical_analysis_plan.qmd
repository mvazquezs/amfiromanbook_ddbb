---
title: "Pla d'Anàlisi Estadística (SAP)"
subtitle: "Anàlisi Comparativa de les Dimensions dels Amfiteatres Romans"
author:
  - name: "Miquel Vàzquez-Santiago"
    orcid: "0000-0002-9432-4297"
    email: "vazquez.miquel@gmail.com"
    github: "mvazquezs"
date: "2025-10-01"
format:
  html:
    toc: true
    toc-depth: 3
    theme: united
    number-sections: false
    math-method: mathjax
---

# 1. Introducció al Projecte

Aquest document constitueix el Pla d'Anàlisi Estadística (SAP) per al projecte `amfiroman_ddbb`. L'objectiu principal és realitzar una anàlisi quantitativa i comparativa de les dimensions dels amfiteatres del món romà per identificar patrons arquitectònics, relacions dimensionals i possibles tipologies.

## 1.1. Objectius Específics

L'anàlisi se centrarà en els següents objectius clau:

1.  **Avaluació de Fonts de Dades:** Comparar la consistència i fiabilitat de dues bases de dades fonamentals:
    *   La base de dades de **Jean-Claude Golvin**, considerada una referència amb dades úniques per amfiteatre.
    *   La base de dades de **Miguel Vázquez**, que agrega dades de múltiples fonts, presentant reptes com valors duplicats, discrepàncies i dades absents.

2.  **Gestió de Dades Absents:** Implementar i avaluar diferents mètodes d'imputació per tractar els valors perduts (`NA`) a la base de dades de Vázquez, amb l'objectiu de crear un conjunt de dades complet i robust per a l'anàlisi multivariant.

    *   Mètodes d'imputació basats en estadístics de centralitat 
    *   Mètodes d'imputació avançats, en una primera etapa (`missForest`), i en una segona etapa (`MICE`).

3.  **Anàlisi de Tipologies Arquitectòniques:** Investigar l'existència de clústers o tipologies d'amfiteatres mitjançant un **Anàlisi de Clustering Jeràrquic Aglomeratiu**, basat en les seves dimensions principals i ràtios derivades.

4.  **Avaluació de Mètodes de Càlcul:** Analitzar i comparar diferents mètodes per calcular l'àrea i el perímetre de les el·lipses (arena i edifici), avaluant la precisió de les fórmules d'aproximació enfront de fórmules de referència com la de Ramanujan.

# 2. Dades

## 2.1. Fonts de Dades

L'estudi es basa en la integració i comparació de dues fonts de dades:

*   **Font G (Golvin):** Base de dades de referència, caracteritzada per proporcionar una única mesura per a cada dimensió de cada amfiteatre.
*   **Font V-S (Vázquez-Santiago):** Base de dades de compilació que inclou múltiples entrades per a un mateix amfiteatre, reflectint la variabilitat entre diferents fonts secundàries. Aquesta font conté un volum significatiu de dades absents.

## 2.2. Resum de Variables d'Estudi

| Categoria | Variable | Fonts | Descripció |
|---|---|---|---|
| Identificador | `index_id`, `nom` | G, V-S | Identificador numèric únic i nom. |
| Dimensió Física | `amplada_arena`, `alcada_arena` | G, V-S | Ample i llarg de l'arena (metres). |
| Dimensió Física | `amplada_general`, `alcada_general` | G, V-S | Ample i llarg total de l'edifici (metres). |
| Dimensió Física | `nombre_places` | G, V-S | Capacitat estimada de l'amfiteatre. |
| Contextual | `provincia_romana`, `pais` | G, V-S | Context geogràfic i polític. |
| Derivada | `ratio_arena`, `superficie_general` | G, V-S | Càlculs de ràtio i superfície (m²). |

**Nota Clau:** Es re-calcularan les variables derivades com la superfície i el perímetre per garantir la consistència metodològica entre les fonts.

## 2.3. Diccionari de Variables

La taula següent detalla les variables que s'utilitzaran en l'anàlisi.

| Variable | Tipus | Font(s) | Descripció | Notes |
|---|---|---|---|---|
| **Identificadors** | ||||
| `index_id` | Categòrica | G, V-S | Identificador numèric únic de l'amfiteatre. | Clau primària. |
| `nom` | Categòrica | G, V-S | Nom de la localitat o amfiteatre. | |
| **Dimensions Físiques** | ||||
| `amplada_general` | Numèrica | G, V-S | Ample total de l'edifici (eix menor) en metres. | eix *b*. |
| `alcada_general` | Numèrica | G, V-S | Llarg total de l'edifici (eix major) en metres. | eix *a*. |
| `amplada_arena` | Numèrica | G, V-S | Ample de l'arena interior (eix menor) en metres. | |
| `alcada_arena` | Numèrica | G, V-S | Llarg de l'arena interior (eix major) en metres. | |
| `nombre_places` | Numèrica | G, V-S | Estimació de la capacitat de l'amfiteatre. | Utilitzada com a variable exploratòria. |
| **Variables de Context** | ||||
| `provincia_romana` | Categòrica | V-S | Província romana històrica on es troba el jaciment. | Variable contextual. |
| `pais` | Categòrica | G, V-S | País actual on es troba el jaciment. | Variable contextual. |
| `elevation_m` | Numèrica | V-S | Elevació del jaciment sobre el nivell del mar (metres). | Utilitzada com a variable exploratòria. |
| **Variables Derivades** | ||||
| `ratio_general` | Numèrica | Derivada | Ràtio de l'el·lipse general (`alcada_general` / `amplada_general`). | Variable per a l'anàlisi de clústers. |
| `ratio_arena` | Numèrica | Derivada | Ràtio de l'el·lipse de l'arena (`alcada_arena` / `amplada_arena`). | Variable per a l'anàlisi de clústers. |
| `superficie_general`| Numèrica | Derivada | Àrea total de l'el·lipse general (m²). | Recalculada segons la Secció 4.4. |
| `perimetre_R` | Numèrica | Derivada | Perímetre de l'el·lipse (aproximació de Ramanujan, $P_R$). | Recalculada segons la Secció 4.4. |
| `perimetre_S` | Numèrica | Derivada | Perímetre de l'el·lipse (aproximació simple, $P_1$). | Recalculada segons la Secció 4.4. |
| **Variables de l'Anàlisi** | ||||
| `font` | Categòrica | Derivada | Identificador de la font: 'Golvin', 'V-S Original', 'V-S Imputada'. | Clau per a les comparacions. |

# 3. Preparació de les Dades

## 3.1. Gestió de Dades Absents (NA)

La imputació de dades es realitzarà exclusivament sobre la base de dades de Vázquez-Santiago.

*   **Mètodes d'Imputació Avançats:** S'utilitzaran `missForest` (basat en Random Forest) i `MICE` (Imputació Múltiple per Equacions Encadenades) per generar un conjunt de dades imputat.
*   **Avaluació de la Imputació:** Es compararà la distribució de les variables abans i després de la imputació mitjançant gràfics de densitat i proves estadístiques per avaluar l'impacte de la imputació.

# 4. Mètodes Estadístics (SAP)

## 4.1. Anàlisi Descriptiva

Es realitzarà una anàlisi descriptiva exhaustiva per a cada font de dades (`Golvin`, `V-S Original`, `V-S Imputada`).

*   **Estadístics de Resum:** Es calcularan la mitjana, mediana, desviació estàndard (DS), rang interquartílic (IQR) i nombre d'observacions (N) per a totes les variables numèriques.
*   **Visualització:** S'utilitzaran histogrames, diagrames de densitat i diagrames de caixes (`boxplots`) per visualitzar i comparar les distribucions.

## 4.2. Comparació de Fonts i Mètodes d'Imputació

Es realitzarà una anàlisi inferencial per comparar les distribucions de les variables clau entre les tres fonts.
*   **Variables i Mètriques:**
    *   L'anàlisi es basarà en les dades de Golvin i Vázquez-Santiago originals i imputades.
    *   **Variables Principals:** `amplada_general`, `alcada_general`, `amplada_arena`, `alcada_arena`.
    *   **Variables Derivades:** `diff_amplada`, `diff_alcada`.

### 4.2.1. Aproximació 1: Comparació de dades originals `Golvin` amb `Vázquez-Santiago`
L'objectiu és trobar la diferència entre el valor constant de `Golvin` i els valors variables de `Vázquez-Santiago` dins dels mateixos grups.

*   **Variables Numèriques:** `amplada_general`, `alcada_general`, `amplada_arena`, `alcada_arena`.
*   **Variables Categòriques:** `nom` (aparellades) o `provincia_romana` (independents).

| Aspecte          | Decisió Final                                       | Justificació                                                                                                                                      |
|------------------|-----------------------------------------------------|---------------------------------------------------------------------------------------------------------------------------------------------------|
| **Tipus de Test**    | `wilcox_test` (Test dels Rangs Signats de Wilcoxon) | El test més adequat per a la comparació de dues mostres aparellades quan s'assumeix la no normalitat.                                             |
| **Procediment Clau** | Test d'una mostra sobre la Diferència               | Es crea una nova columna de `Diferència = col_ori_1 - col_ori_2` i es compara la mediana d'aquesta diferència amb zero (μ=0) dins de cada grup. |

### 4.2.2. Aproximació 2: Comparació de dades originals `Golvin` amb dades imputades `Vazquez-Santiago`.
L'objectiu és trobar la diferència entre el valor constant de `Golvin` i els valors variables imputades de `Vázquez-Santiago` dins dels mateixos grups.

*   **Variables Numèriques:** `amplada_general`, `alcada_general`, `amplada_arena`, `alcada_arena`.
*   **Variables Categòriques:** `nom` (aparellades) o `provincia_romana` (independents).

| Aspecte       | Decisió Final                          | Justificació                                                                              |
|---------------|----------------------------------------|-------------------------------------------------------------------------------------------|
| **Test Global** | `friedman_test` (Test de Friedman)     | Test no paramètric per comparar ≥3 mostres aparellades (Mesures Repetides).               |
| **Post-hoc**    | `wilcox_test` (aparellat amb ajust p)  | Comparacions per parelles entre les condicions, adequat per a dades aparellades.          |
| **Ajust p**     | Holm (`p.adjust.method = "holm"`)      | El mètode més potent per controlar l'Error de Tipus I (FWER) en comparacions múltiples. |

### 4.2.3. Aproximació 3: Comparació de dades originals `Vázquez-Santiago` amb dades imputades `Vazquez-Santiago`.
L'objectiu és trobar la diferència entre el valors diversos i originals de `Vázquez-Santiago` i els valors variables imputades de `Vázquez-Santiago` dins dels mateixos grups.

*   **Variables Numèriques:** `amplada_general`, `alcada_general`, `amplada_arena`, `alcada_arena`.
*   **Variables Categòriques:** `nom` (aparellades) o `provincia_romana` (independents).

| Aspecte       | Decisió Final                         | Justificació                                                    |
|---------------|---------------------------------------|-----------------------------------------------------------------|
| **Test Global** | `kruskal_test` (Test de Kruskal-Wallis) | Test no paramètric per comparar ≥3 mostres independents.        |
| **Post-hoc**    | `dunn_test` (Test de Dunn)              | El test post-hoc dissenyat per anar després del Kruskal-Wallis. |
| **Ajust p**     | Holm (`p.adjust.method = "holm"`)       | Igualment recomanat per la seva potència i control de l'error.  |
## 4.3. Anàlisi de Clústers

S'aplicarà un **Anàlisi de Clustering Jeràrquic Aglomeratiu** per identificar tipologies d'amfiteatres.

*   **Variables i Mètriques:**
    *   L'anàlisi es basarà en les dades de Vázquez-Santiago imputades i normalitzades (estandaritzades).
    *   **Variables Principals:** `amplada_general`, `alcada_general`, `amplada_arena`, `alcada_arena`.
    *   **Variables Exploratòries:** `ratio_general`, `ratio_arena`, `elevation_m`.
*   **Mètriques de Distància i Agrupament:**
    *   **Distàncies:** S'avaluaran la **distància Euclidiana (L2)** i la **distància de Manhattan (L1)**.
    *   **Mètode d'Agrupament:** S'utilitzarà el mètode de **Ward (Ward's minimum variance)** per minimitzar la variància intra-clúster.

## 4.4. Avaluació de Càlculs d'Àrea i Perímetre

Es recalcularan l'àrea i el perímetre per a totes les el·lipses i es compararà la precisió de dues fórmules per al perímetre. Les aproximacions usades han estat:

*   **Àrea de l'El·lipse (A):**
    $$ A = \pi \cdot \frac{a}{2} \cdot \frac{b}{2} $${#eq-area}

*   **Perímetre (Aproximació Simple, $P_1$):**
    $$ P_1 = \pi \left( \frac{a}{2} + \frac{b}{2} \right) $${#eq-perimetre-simple}

Les aproximacions alternatives per al seu calcul serien les següents:

*   **Perímetre (Aproximació quadràtica, $P_Q$):**
    $$ P_Q = 2 \cdot \pi \sqrt{\frac{a^2 + b^2}{2}} $${#eq-perimetre-quadratica}

*   **Perímetre (Aproximació de Ramanujan I, $P_{RI}$):**
    $$ P_{RI} = \pi [3(a+b) - \sqrt{(3a+b)(a+3b)}] $${#eq-perimetre-ramanujan_i}

*   **Perímetre (Aproximació de Ramanujan II, $P_{RII}$):** Aquesta aproximació és més precisa i utilitza un paràmetre intermedi `h`.
    $$ h = \frac{(a - b)^2}{(a + b)^2} $${#eq-h-ramanujan}
    $$ P_{RII} \approx \pi (a+b) \left( 1 + \frac{3h}{10 + \sqrt{4-3h}} \right) $${#eq-perimetre-ramanujan_ii}



**Test Estadístic:** S'utilitzarà una **Prova de Wilcoxon per a Mostres Aparellades** per avaluar la diferència sistemàtica entre les diferents aproximacions del perímetre (p. ex., $P_1$ vs $P_{RI}$ i $P_{RII}$).

# 5. Presentació de Resultats (Dashboard)

## 5.1. Anàlisi Descriptiva

*   **Taula 1:** Estadístics descriptius de les dimensions clau, agrupats per font.
*   **Gràfics:** Histogrames i diagrames de caixes comparatius per font.

## 5.2. Comparació de Fonts

*   **Taules 2 i 3:** Resultats dels tests globals (ANOVA/Kruskal-Wallis) i de les comparacions post-hoc.
*   **Gràfic:** Diagrames de violí per comparar la densitat de les variables entre fonts.

## 5.3. Anàlisi de Clústers

*   **Taula 4:** Característiques mitjanes de les variables per a cada clúster identificat.
*   **Gràfics:**
    *   Dendrograma de l'anàlisi jeràrquic.
    *   Gràfic de dispersió (PCA Biplot) per visualitzar els clústers.

## 5.4. Avaluació de Càlculs

*   **Taula 5:** Resultats de la Prova de Wilcoxon comparant $P_R$ i $P_1$.
*   **Gràfic:** Gràfic de Bland-Altman per visualitzar l'acord i el biaix entre els dos mètodes de càlcul del perímetre.